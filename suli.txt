Iskolánk 2009 óta működik Szegeden. Az oktatást ekkor a Pannonhalmi Bencés Gimnázium tagintézményeként kezdtük, jelenleg Szent Benedek Technikum, Gimnázium, Szakgimnázium és Szakképző Iskola Szegedi Tagintézménye néven működünk.
A Tagintézmény székhelye Szeged belvárosában, az Osztrovszky utca 5. szám alatt található. Itt történik a nappali tagozatos gimnáziumi és technikumi képzés valamint az esti tagozatos szakmai oktatás, és 11-12. évfolyamon esti gimnáziumi oktatás is.
Képzéseink esti és nappali tagozaton is folynak.
Munkánkat keresztény szellemiségben, a bencés nevelési filozófiát követve végezzük, amely az ezer éves pannonhalmi bencés oktatási hagyományokra épít. Célunk, hogy megtaláljuk a minden emberben benne rejlő értéket, tanulóinkat eredményesen készítsük fel a sikeres érettségire és továbbtanulásra, illetve szakmai vizsgára.
Ehhez járul hozzá a maga színvonalú pedagógiai munka, a korszerű eszközpark és a családias, nyugodt iskolai légkör.